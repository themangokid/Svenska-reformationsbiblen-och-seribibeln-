Detta är Noas söners fortsatta historia, Sems, Hams och Jafets. Åt dem föddes barn efter floden. Jafets söner var Gomer, Magog, Madai, Javan, Tubal, Mesek och Tiras. Och Gomers söner var Askenas, Rifat och Togarma. Och Javans söner var Elisa och Tarsis, Kittim och Dodanim. Från dessa har hedningarnas öar blivit befolkade i sina länder, var och en efter sitt språk, efter sina släkter och folk. Och Hams söner var Kush, Misraim, Put och Kanaan. Kushs söner var Seba, Havila, Sabta, Raama och Sabteka. Och Raamas söner var Saba och Dedan. Kush blev far till Nimrod, som var den förste härskaren på jorden. Han var en väldig jägare inför HERREN. Det är därför man säger: En väldig jägare inför HERREN, som Nimrod. Hans rike hade sin början i Babel, Erek, Ackad och Kalne i Sinears land. Från det landet kom Assur och byggde Nineve, Rehobot-Ir, Kela  och Resen mellan Nineve och Kela. Detta är den stora staden. Och Misraim blev far till ludeerna, anameerna, lehabeerna, naftuheerna,  patroseerna och kasluheerna, från vilka filisteerna och kaftoreerna härstammar. Kanaan blev far till Sidon, sin förstfödde, och Het  och jebusiterna, amoreerna, girgaseerna,  hiveerna, arkeerna, sineerna,  arvadeerna, semareerna, och hamateerna. Och därefter utbredde sig de kanaaneiska släkterna. Och kananeernas gränser gick från Sidon fram emot Gerar ända till Gaza, fram emot Sodom, Gomorra, Adma och Sebojim ända till Lesa. Dessa var Hams söner, efter deras släkter och språk, i deras länder och deras folk. Och barn föddes även åt Sem, Jafets äldre bror, som blev stamfar till alla Ebers barn. Sems barn var Elam, Assur, Arpaksad, Lud och Aram. Arams barn var Us, Hul, Geter och Mas. Arpaksad blev far till Sela, och Sela blev far till Eber. Eber blev far till två söner, en hette Peleg, därför att i hans tid blev världen delad, och hans bror hette Joktan. Joktan blev far till Almodad, Selef, Hasarmavet, Jera, Hadoram, Usal, Dikla, Obal, Abimael, Saba, Ofir, Havila och Jobab. Alla dessa var Joktans söner. De hade sina boplatser från Mesa fram till Sefar, ett berg österut. Dessa var Sems söner, efter deras släkter och språk, i deras länder och efter deras folk. Dessa var Noas söners släkter, efter deras härkomst, med deras folkslag. Från dem har folken spridits ut över jorden efter floden.