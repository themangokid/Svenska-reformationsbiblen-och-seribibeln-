Sarah blev  år gammal. Detta var Sarahs levnadsålder. Så dog Sarah i Kirjat-Arba, det är Hebron, i Kanaans land, och Abraham kom för att sörja Sarah och begråta henne. Och Abraham bröt upp från sin döda och talade till Hets barn och sa: Jag är en främling och en gäst hos er. Ge mig en egen grav hos er, så att jag kan begrava min döda bort från min åsyn. Och Hets barn svarade Abraham och sa till honom: Hör på oss, herre. Du är en Guds furste bland oss. Begrav din döda i den bästa av våra gravar. Ingen av oss ska vägra dig att du begraver din döda i sin grav. Och Abraham stod upp och bugade sig för folket i landet, för Hets barn. Han talade till dem och sa: Om ni vill tillåta att jag begraver min döda undan ur min åsyn, så hör mig och vädja åt mig hos Efron, Sohars son,  att han ville ge mig Makpelagrottan, som tillhör honom och som ligger vid änden av hans mark, att han ville ge mig den mot full betalning till en egen gravplats ibland er. Och Efron bodde bland Hets barn. Då svarade hetiten Efron Abraham, i närvaro av Hets barn, inför alla dem som gick in genom porten till hans stad, och sa: Nej, min herre, utan hör på mig. Jag ger dig åkern, och grottan som finns där ger jag dig också. Jag ger dig den inför mitt folks åsyn, så att du kan begrava din döda. Abraham bugade sig för folket i landet,  och han talade till Efron i närvaro av landets folk och sa: Om du vill höra på mig, jag ber dig, så ta emot de pengar för marken som jag vill ge dig, och jag ska begrava min döda där. Efron svarade Abraham och sa till honom: Min herre, hör mig. Marken är värd  siklar silver, men vad betyder det mellan mig och dig? Begrav du din döda. Och Abraham hörde Efrons svar, och Abraham vägde upp åt Efron summan som han hade nämnt i Hets barns närvaro,  siklar silver som var gångbart i handel. Och Efrons mark i Makpela, framför Mamre, markstycket och grottan som var där, med alla de träd, som fanns på det markstycket över hela området,  blev överlåten åt Abraham till egendom inför Hets barns ögon, inför alla dem som gick in genom porten till hans stad. Därefter begravde Abraham Sarah, sin hustru, i grottan på markstycket i Makpela, mitt emot Mamre, det är Hebron i Kanaans land. Och marken med grottan som fanns där, blev överlåten åt Abraham till en egendom av Hets barn som en begravningsplats.