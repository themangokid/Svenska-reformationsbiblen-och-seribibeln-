Jag vill upphöja dig, o HERRE, för du har lyft upp mig och du lät inte mina fiender triumfera över mig. O HERRE min Gud, jag ropade till dig och du helade mig. HERRE, du förde min själ upp ur dödsriket, du har hållit mig vid liv, så att jag inte skulle gå ner till graven. Lovsjung HERREN, ni hans heliga, och tacka vid hågkomsten av hans helighet! För hans vrede varar blott ett ögonblick men hans nåd hela livet. Gråten kan vara för en natt men på morgonen kommer jubel. Jag sa när det gick mig väl: Jag ska aldrig vackla. HERRE, i din nåd gav du styrka åt mitt berg, men när du dolde ditt ansikte blev jag förskräckt. Jag ropade till dig o HERRE. Jag bad till HERREN om nåd: Vad har du för vinst av min död, av att jag sänks ner i graven? Kan stoftet prisa dig, ska den förkunna din sanning? Hör, HERRE, och förbarma dig över mig! HERRE, var min hjälpare! Du förvandlade min klagan till dans, du tog av mig sorgens dräkt och klädde mig i glädje. Därför ska min själ lovsjunga dig och inte tystna. HERRE, min Gud, jag vill tacka dig för evigt.