O HERRE, straffa mig inte i din vrede, tukta mig inte i din förargelses glöd! Ha förbarmande med mig o HERRE, för jag är svag. O HERRE, hela mig, ty min kropp tynar bort. Min själ är djupt förskräckt, o HERRE, hur länge? Kom tillbaka, o HERRE, rädda min själ, fräls mig för din nåds skull! För i döden tänker man inte på dig, vem kommer tacka dig i dödsriket? Jag är så trött av mitt suckande. Varje natt gör jag min säng genomblöt, jag dränker min bädd med mina tårar. Av sorg är mitt öga fördunklat, det har åldrats på grund av alla mina fiender. Vik från mig alla ondskans hantlangare, för HERREN har hört min högljudda gråt! HERREN har hört min åkallan, HERREN ska ta emot min bön. Alla mina fiender ska komma på skam och bli skräckslagna, plötsligt ska de rygga tillbaka med skam.