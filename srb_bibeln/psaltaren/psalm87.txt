Hans grundval är på de heliga bergen. HERREN älskar Sions portar mer än alla Jakobs boningar. Härliga ting berättas om dig, o Guds stad! Sela. Jag vill räkna Rahab och Babel till dem som känner mig. Se, Filisteen och Tyrus samt Kush, denne man var född där. Om Sion ska det sägas: Den och den mannen är född i henne, och den Högste själv befäster henne. HERREN ska räkna när han upptecknar folket, att denne man var född där. Sela. Både sångare och de som spelar på instrument ska säga: Alla mina källor är i dig.