Gud, fräls mig genom ditt namn och skaffa mig rätt genom din makt. Hör, o Gud, min bön, lyssna till mina ord. För främlingar reser sig upp mot mig och våldsmän är ute efter mitt liv. De bryr sig inte om Gud. Men se, Gud är min hjälpare, Herren är med dem som ger mig stöd. Han ska låta det onda falla tillbaka på mina fiender. Förgör dem i din trofasthet. Villigt ska jag offra åt dig, jag ska prisa ditt namn, o HERRE, för det är gott! För han har räddat mig ur all nöd, och mitt öga har fått se mina fiender besegrade.