Jag förtröstar på HERREN, så hur kan ni då säga till mig: Fly som en fågel till ditt berg? För se, de ogudaktiga spänner bågen och lägger sin pil på strängen för att i mörkret skjuta på de rättsinniga. Om grundvalarna raseras, vad kan då den rättfärdige uträtta? HERREN är i sitt heliga tempel, HERRENS tron är i himlen. Hans ögon betraktar människors barn, hans blick granskar dem. HERREN prövar den rättfärdige, men hans själ hatar den ogudaktige och den som älskar våld. Han ska låta blixtrande eld och svavel regna över de ogudaktiga, och en glödhet vind blir deras bägares lott. För HERREN är rättfärdig och älskar rättfärdighet, hans ansikte ser till de rättsinniga.