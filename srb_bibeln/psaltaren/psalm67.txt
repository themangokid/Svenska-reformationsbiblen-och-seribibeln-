Gud var nådig mot oss och välsigna oss, må hans ansikte lysa över oss! Sela. Att din väg må bli känd på jorden, din frälsning bland alla hednafolk. Låt folken tacka dig, o Gud, låt alla folk tacka dig! O må folkslagen glädja sig och jubla, för du dömer folken rättvist och leder folkslagen på jorden! Sela. Folken ska tacka dig, o Gud, alla folk ska tacka dig. Jorden har gett sin gröda, och Gud, vår Gud, ska välsigna oss. Gud ska välsigna oss och hela jorden ska frukta honom!