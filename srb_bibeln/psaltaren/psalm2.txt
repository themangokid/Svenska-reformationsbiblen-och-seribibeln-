Varför är hedningarna i uppror och varför tänker folken fåfängliga ting? Kungarna på jorden trädde fram och furstarna gaddade sig samman mot HERREN och hans Smorde. De säger: Låt oss slita sönder deras bojor och kasta deras band bort från oss. Men han som tronar i himlen ler, Herren ska göra narr av dem. Sedan talar han till dem i sin vrede och med sin vredes glöd förskräcker han dem: Jag har insatt min konung på Sion, mitt heliga berg. Jag ska förkunna om ett beslut: HERREN har sagt till mig: Du är min Son, i dag har jag fött dig. Be mig, så ska jag ge dig hedningarna till arv och jordens ändar till din egendom. Du ska krossa dem med järnspira, du ska slå sönder dem som lerkärl. Så var nu visa ni kungar, ta varning, ni domare på jorden! Tjäna HERREN med fruktan och gläd er med bävan! Ge Sonen hyllningskyss, så att han inte blir vred och ni förgås på vägen, även om hans vrede bara blossar upp lite. Välsignade är alla de som förtröstar på honom.