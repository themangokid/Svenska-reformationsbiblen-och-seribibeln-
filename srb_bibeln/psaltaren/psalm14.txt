Dåren säger i sitt hjärta: Det finns ingen Gud. De är fördärvliga, och deras handlingar är avskyvärda, det finns ingen som gör gott. HERREN blickar ner från himlen på människors barn för att se, om det finns någon förståndig, någon som söker efter Gud. Men alla har avfallit, alla är fördärvade. Ingen finns som gör det goda, inte en enda. Har då ingen av alla dessa ondskans hantlangare någon kunskap, de som äter mitt folk som om de åt bröd och som inte åkallar HERREN. Men de ska bli skräckslagna, för Gud är med de rättfärdigas släkte. Ni hånar den fattiges rådslag, eftersom HERREN är hans tillflykt. O att det från Sion kom frälsning för Israel! När HERREN för tillbaka sitt folk från fångenskapen då ska Jakob jubla och Israel glädja sig.
