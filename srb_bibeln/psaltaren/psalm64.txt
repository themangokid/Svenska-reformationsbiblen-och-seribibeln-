Hör, o Gud, min röst när jag ber. Skydda mitt liv från fiendens hot. Göm mig för de ondas hemliga planer, från förbrytarnas uppror. De vässar sin tunga som ett svärd och spänner bågen för att skjuta sina bittra ord som pilar, för att i smyg skjuta på den fullkomlige. Plötsligt skjuter de honom och skyr ingenting. De eggar varandra i sina onda uppsåt. De talar om hur de ska gillra fällor. De säger: Vem kan se dem? De smider onda planer och säger: Nu har vi en färdig plan. Både deras inre tankar och hjärta hos var och en av dem är djupa. Men Gud ska skjuta på dem med en pil, plötsligt ska de bli sårade. Deras egen tunga får dem på fall och alla som ser dem ska fly iväg. Och alla människor som ser det ska frukta och förkunna Guds verk, för de ska med visdom begrunda hans gärning. Den rättfärdige gläder sig i HERREN och förtröstar på honom, och alla med rättsinniga hjärtan kan prisa sig lyckliga.
