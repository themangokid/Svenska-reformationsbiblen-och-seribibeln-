Hur länge, o HERRE, ska du glömma mig? För evigt? Hur länge ska du gömma ditt ansikte för mig? Hur länge ska mina tankar mala i mitt inre och mitt hjärta känna sorg dag ut och dag in? Hur länge ska min fiende ha övertaget? Se mig och hör mig, o HERRE min Gud! Upplys mina ögon så att jag inte somnar in i döden, så att min fiende inte ska kunna säga: Jag besegrade honom, eller mina motståndare jubla när jag vacklar. Men jag har förtröstan på din nåd, mitt hjärta ska få jubla över din frälsning. Jag vill sjunga till HERREN, för han har varit god mot mig.