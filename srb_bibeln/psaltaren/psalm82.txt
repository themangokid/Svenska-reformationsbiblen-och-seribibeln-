Gud står i de mäktigas församling, mitt ibland gudarna håller han dom. Hur länge vill ni döma orätt och ta parti för de ogudaktiga? Sela. Försvara den fattige och faderlöse, låt de betryckta och behövande få rättvisa. Hjälp den fattige och behövande, befria dem ur de ogudaktigas våld. De vet inte och inte heller vill de förstå, de vandrar i mörker och jordens grundvalar vacklar. Jag har sagt: Ni är gudar, och ni är alla den Allrahögstes barn. Men ni ska dö som människor och falla som en av furstarna. Grip in, o Gud! Håll dom över jorden, för alla folk är din egendom.