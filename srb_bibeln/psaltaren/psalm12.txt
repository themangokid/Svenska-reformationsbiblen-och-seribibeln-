Hjälp, HERRE, för de gudfruktiga är borta, de trofasta människorna finns inte kvar bland människors barn. Alla ljuger för sin nästa, de talar med smickrande läppar och dubbelt hjärta. HERREN ska utrota alla smickrande läppar och den tunga som talar stolta ord, de som säger: Med vår tunga kommer vi att råda, våra läppar är våra egna, vem är herre över oss? Eftersom de svaga förtrycks och de fattiga suckar, ska jag nu gripa in säger HERREN, jag ska sätta honom i säkerhet från dem som fnyser åt honom. HERRENS ord är rena ord, likt silver som luttrats sju gånger i smältugnen. Du ska bevara dem o HERRE, du ska beskydda dem från denna generation för evigt. Överallt där de uslaste människorna blir upphöjda stryker de ogudaktiga omkring.