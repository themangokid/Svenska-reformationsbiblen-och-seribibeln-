HERRE, vem får bo i ditt tält? Vem får bo uppe på ditt heliga berg? Den som lever fullkomligt och handlar rättfärdigt och talar sanning av hjärtat. Den som inte förtalar med sin tunga, eller gör sin nästa något ont eller drar skam över sin nästa. I vars ögon den förkastlige är föraktad, men som ärar dem som fruktar HERREN. Den som håller sin ed även om det smärtar. Den som inte ockrar med sina pengar och inte tar mutor för att fälla den oskyldige. Den som handlar så ska aldrig någonsin vackla.
