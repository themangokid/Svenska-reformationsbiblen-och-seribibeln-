Salig är den som tar hand om den fattige, honom ska HERREN hjälpa på olyckans dag. HERREN ska bevara honom och hålla honom vid liv, han ska vara välsignad på jorden, och du ska inte ge honom i hans fienders våld. HERREN ska styrka honom när han ligger sjuk, hela hans sjukbädd förvandlar du. Jag sa: HERRE, var barmhärtig mot mig: hela min själ, för jag har syndat mot dig. Mina fiender säger elakt om mig: När ska han dö och hans namn utplånas? Kommer någon för att besöka mig, talar han tomma ord. Han lägger allt ont på minnet, och går sedan ut och sprider det. Alla de som hatar mig viskar till varandra om mig och smider onda planer mot mig. De säger: någon obotlig sjukdom har drabbat honom, och han kommer aldrig mer upp ur sängen där han ligger. Även min vän som jag litade på och som åt mitt bröd, lyfte upp sin häl mot mig. Men du, o HERRE, förbarma dig över mig och upprätta mig, så att jag kan ge dem vad de förtjänar. Av detta vet jag att du älskar mig, eftersom mina fiender inte får triumfera över mig. Och mig upprätthåller du i min oskuld och låter mig vara i din närhet för evigt. Lovad vare HERREN, Israels Gud, från evighet till evighet! Amen, Amen.
