Hur ljuvliga är inte dina boningar, o härskarornas HERRE! Min själ längtar, ja till och med förtärs av längtan efter HERRENS gårdar, mitt hjärta och min kropp ropar efter den levande Guden. Ja sparven har funnit ett hem och svalan ett bo åt sig där hon kan lägga sina ungar, nämligen dina altare o härskarornas HERRE, min Konung och min Gud. Saliga är de som bor i ditt hus, de kommer alltid att prisa dig. Sela. Salig är den människa som har sin styrka i dig, som har dina vägar i sitt hjärta. Då de vandrar genom Bakaträdens dal, gör de den rik på källor, och höstregnet fyller den med välsignelser. De går från styrka till styrka, var och en av dem träder fram inför Gud på Sion. O HERRE härskarornas Gud, hör min bön, lyssna till mig, du Jakobs Gud! Sela. O Gud, du vår sköld, blicka ner och ge akt på din smordes ansikte. För en dag i dina gårdar är bättre än tusen andra. Jag vill hellre vara en dörrvakt i min Guds hus än vistas i de ogudaktigas tält. Ty HERREN Gud är en sol och en sköld, HERREN ger nåd och ära. Han kommer inte att undanhålla något gott för dem som vandrar i fullkomlighet. O härskarornas HERRE, välsignad är den människa som förtröstar på dig.