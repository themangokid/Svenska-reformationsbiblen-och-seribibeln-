För körledaren, till stränginstrument. En psalm av David. Svara mig när jag ropar, o min rättfärdighets Gud! Du som har gett mig rum när jag varit i nöd, förbarma dig över mig och hör min bön! O ni mäktiga, hur länge ska min ära skymfas, hur länge ska ni älska fåfänglighet och söka lögn? Sela. Betänk detta att HERREN har avskilt den som är gudfruktig till sig själv. HERREN hör när jag ropar till honom. Vredgas, men synda inte. Tänk efter i era hjärtan när ni ligger på er bädd och var stilla. Sela. Offra rättfärdighetens offer och förtrösta på HERREN. Det finns många som säger: Vem ska visa oss något gott? Låt ditt ansiktes ljus lysa över oss, o HERRE! Du ger glädje i mitt hjärta mer än de som får korn och vin i överflöd vid skördetid. I frid kan jag både lägga mig ner och sova, för bara du, HERRE, låter mig bo i trygghet.