En psalm av David när han flydde för sin son Absalom. HERRE, hur många är inte mina fiender? Det är många som reser sig upp mot mig, många som säger om mig: Han får ingen hjälp av Gud. Sela. Men du, o HERRE, är en sköld för mig, du är min ära och den som lyfter upp mitt huvud. Med min röst ropar jag till HERREN och han svarade mig från sitt heliga berg. Sela. Jag lade mig ner och sov, jag vaknade igen för HERREN håller mig uppe. Jag fruktar inte för tiotusen man som omringar mig från alla håll. O HERRE, grip in! Rädda mig, o min Gud! För du har slagit alla mina fiender på kinden, du har krossat de ogudaktigas tänder. Frälsningen finns hos HERREN: Din välsignelse är över ditt folk. Sela.