Salig är den man som inte följer de ogudaktigas råd och inte går på syndares väg och inte sitter där hädare sitter, utan har sin glädje i HERRENS lag och tänker på hans lag både dag och natt. Han är såsom ett träd planterat vid vattenbäckar som bär sin frukt i rätt tid och vars löv inte vissnar och allt han gör, det lyckas väl. Men sådana är inte de ogudaktiga, utan de är som agnar som vinden för bort. Därför ska de ogudaktiga inte bestå i domen, inte syndarna i de rättfärdigas församling. Ty HERREN känner de rättfärdigas väg, men de ogudaktigas väg ska förgås.